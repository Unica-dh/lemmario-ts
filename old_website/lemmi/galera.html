<div id="lemma">
    <p class="titolo-lemma">Galera</p>

    <p><strong>1.</strong> Metodo di divisione. Lemma indicante un metodo di divisione particolarmente diffuso nella trattatistica matematica in volgare del XV secolo. Attestato a partire dal primo Quattrocento, il metodo è così detto perché lo schema risultante dalle operazioni ricorda le forme di un tipo di imbarcazione quale la galea. Il procedimento prevede che il divisore venga scritto sotto il dividendo e poi spostato a destra in ogni fase dell’operazione; in prima battuta il divisore è scritto sotto le prime cifre del dividendo; successivamente in diagonale; ad ogni passo sono depennate tutte le cifre che hanno esaurito la loro funzione e i risultati parziali sono scritti a destra del dividendo.</p>

    <p><strong>Ricorrenza:</strong></p>
    <ul>
        <li>
            <a href="#" class="bibliografia-link" data-biblio="Summa_pacioli">
                Luca Pacioli, Summa de arithmetica, geometria, proportioni et proportionalità (1494)</a>: 
                <p>«El quarto e ultimo modo di partire è detto a galea. E questo vocabulo li advene a tale operare certa similitudine materiale che li responde del officio: e acto de la galea materiale: quale è legno marittimo acto al navigare [...]» - p. 34.</p>
        </li>
    </ul>

    <p><strong>Livello di razionalità:</strong> 2. Operazioni</p>

    <hr>
</div>
