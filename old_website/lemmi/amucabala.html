<div id="lemma">
    <p class="titolo-lemma">Amucabala</p>

    <p><strong>1.</strong> Tipo di operazione matematica. Derivante dall'arabo "al-muqabala", indicante l'operazione di sommare i termini simili di un'equazione, il lemma è spesso impiegato insieme alla parola "algebra" per designare l'insieme di regole e casi relativi alle equazioni lineari e di grado superiore. L'accostamento dei due termini è senz'altro derivato dal titolo dell'opera di Al-Khwarizmi dedicata al metodo algebrico: Al-Kitab al muktasar fi hisab al-jabr wa’l muqabala, più volte tradotta in latino e di cui si conoscono un paio di volgarizzamenti fiorentini.</p>

    <p><strong>Ricorrenza:</strong></p>
    <ul>
        <li>
            <a href="#" class="bibliografia-link" data-biblio="Trattato_alcibra_amuchabile">
                Anonimo, Trattato dell'alcibra amuchabile (1350-1400)</a>: 
                <p>«Qui incomincia il primo trattato dell'alcibra amuchabile. In prima dicho che più via più fa più, e meno via meno fa più, e più via meno fa meno, e meno via più fa meno, e cosa via cosa fa cienso, e cosa via cienso fa chubo, e cienso via cienso fa cienso di cienso, e cienso di via chubo fa cienso di chubo, e cosa via chubo fa cienso di cienso» - c. 24r.</p>
        </li>
        <li>
            <a href="#" class="bibliografia-link" data-biblio="Libro_arixmetricha_zemetria">
                Pier Giacomo Capellani, Libro del arixmetricha e zemetria (1464)</a>: 
                <p>«Asenpio qui di soto in lo prexente quaderno serano schrite le reghole e asenpie de l'alzibra mochabile le quale volgharemente se chiamano le reghole de la chosa e di ziesi e di ziesi e di ghubi minuri e radize di chosa e radice di numeri» - c. 165r.</p>
        </li>
    </ul>

    <p><strong>Livello di razionalità:</strong> 2. Operazioni</p>

    <hr>
</div>
