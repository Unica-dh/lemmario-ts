<div id="lemma">
    <p class="titolo-lemma">Algorismo</p>

    <p><strong>1.</strong> Tecniche di calcolo. Derivante dal latino "algorismus", latinizzazione del nome del matematico arabo Al-Khwarizmi, il termine veniva utilizzato in riferimento al complesso dei metodi di calcolo con il sistema di numerazione posizionale in base dieci; nondimeno, gli abacisti dimostrano di non essere consapevoli dell'origine della parola, proponendo spesso improbabili storie circa la sua origine. In generale, nella trattatistica d'abaco il termine era usato come sinonimo di aritmetica, e talvolta veniva utilizzato per intitolare libri appartenenti alla letteratura abacistica. La parola designava anche un genere di trattati direttamente ispirati alle traduzioni latine degli scritti aritmetici di Al-Khwarizmi, redatti massimamente nei secoli XII e XIII.</p>

    <p><strong>Ricorrenza:</strong></p>
    <ul>
        <li>
            <a href="#" class="bibliografia-link" data-biblio="Tractatus_algorismi">
                Jacopo da Firenze, Tractatus algorismi (1307)</a>: 
                <p>«E sapiate che noi il chiamiamo algorismus perché questa scientia fu principalmente fatta in Arabia, e quelli che la trovoe fu simigliantemente arabo. E l'arte è deta in lingua arabia algo e' l numero è deto rismus e percioe è deto algorismus. Lo quale algorismus distringnie cinque capitoli, li quali vi mostrmo manifestamente nel nostro tratato ordinatamente, seguiendo la materia sì come dimanda la deta scienza.» - c. 1r.</p>
        </li>
    </ul>

    <p><strong>Livello di razionalità:</strong> 2. Operazioni</p>

    <hr>
</div>
