<div id="lemma">
    <p class="titolo-lemma">Infilzare</p>

    <p><strong>1.</strong> Somma tra frazioni. Piuttosto raro nella trattatistica d'abaco, il lemma indica l'operazione di addizione tra frazioni.</p>

    <p><strong>Ricorrenza:</strong></p>
    <ul>
        <li>
            <a href="#" class="bibliografia-link" data-biblio="Istratto_ragioni">
                Anonimo, Istratto di ragioni (1450 circa)</a>: 
                <p>«Ora pare che llo infilzare non xia altro a dire se non è ragiungnere di rotto e dicie choxì: ragiungni 2/3 e 1/2 di terzo, il quale 1/2 di terzo è 1/6, e poi dicie è 3/4, cioè ragiungni anchora 3/4 d'uno mezzo 1/3, cioè a dire d'uno sesto. E ragiungnere 2/3 e 1/6 e chon 3/4 di uno sesto il quale è uno ottavo fae in tutto 23/24. E questo è chiaro peroché 2/3 sono 16/24 e 1/6 sono 4/24 e 1/8 sono 3/24. Ragiungni 16 e 4 e 3 fae 23/24 e questo è assai chiaro e basto, e il modo de ragiungnere si mostra ne' seghuenti rotti.» - c. 1r.</p>
        </li>
    </ul>

    <p><strong>Livello di razionalità:</strong> 2. Operazioni</p>

    <hr>

<p><strong>2.</strong> Infilare più documenti e scritture private, formando una filza a scopo di archiviazione.</p>

    <p><strong>Ricorrenza:</strong></p>
    <ul>
        <li>
            <a href="#" class="bibliografia-link" data-biblio="Libro.arte.mercatura">
                Benedetto Cotrugli, Libro de l'arte de la mercatura (1460)</a>: 
                <p>«...Et così tucte le lictere de cambio che paghi, infilça: et le lictere de importança, overo scripte de mano o strumenti, conserva come cosa necessariissima...» - p. 85, Libro I, cap. 13</p>
        </li>
    </ul>

    <p><strong>Livello di razionalità:</strong> 2. Operazioni</p>

    <hr>

</div>
