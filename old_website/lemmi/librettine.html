<div id="lemma">
    <p class="titolo-lemma">Librettine</p>

    <p><strong>1.</strong> Tavole della moltiplicazione. Lemma indicante le tavole della moltiplicazione, che gli abacisti in genere distinguono in librettine "minori" e "maggiori". La denominazione deriva forse dal fatto che queste tavole o tabelle circolavano in opuscoli o libretti di cui erano soliti dotarsi gli studenti. Per estensione, il lemma si trova anche impiegato per indicare una delle prime fasi dell'apprendimento della matematica dell'abaco, dedicata appunto a imparare a memoria le tabelle della moltiplicazione.</p>

    <p><strong>Ricorrenza:</strong></p>
    <ul>
        <li>
            <a href="#" class="bibliografia-link" data-biblio="Libro_arismetrica">
                Mariotto Guiducci, Libro d'arismetricha (1460 circa)</a>: 
                <p>«Seguita le librettine, le si vogliono imparare a mente e bene, perché sono il Donato di questa arte e stanno chome vedrai di sotto.» - c. 6v.</p>
        </li>
        <li>
            <a href="#" class="bibliografia-link" data-biblio="Cose_abbaco">
                Anonimo, Cose appartenenti all'abbaco (1450 circa)</a>: 
                <p>«Volendo scrivere quello che alla squola facciamo inparare [...] sarebbe di soperchio et perciò adunque [...] necessarie volendo dare principio mi pare cosa [buona] cominciare dalle librectine le quali quanto per utilità sia ad averle bene alla memoria.» - c. 1r.</p>
        </li>
    </ul>

    <p><strong>Livello di razionalità:</strong> 2. Operazioni</p>

    <hr>
</div>
